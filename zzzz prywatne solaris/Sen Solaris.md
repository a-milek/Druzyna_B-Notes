Wszystko wydawało się idealne. Życie płynęło spokojnie, a każdy dzień przynosił radość. Drużyna B, zjednoczona i silna, przemierzała tłum wiwatujących ludzi. Atmosfera była pełna triumfu. Nagle, łysy mężczyzna po czterdziestce zderzył się z Solaris, która to zignorowała. Chwilę później kobieta, która szła obok, również na nią wpadła. Upadła na ziemię, a na jej twarzy pojawiło się świecące pęknięcie, jakby ukryta pod skórą energia przeniknęła na powierzchnię.

Ludzie dalej celebrują, przecież uratowaliśmy cały kontynent przed nieokreśloną klęską. Tłum otacza drużynę i prowadzi do teatru, gdzie czekała na nas scena. Wchodzimy na nią, czując na sobie ciężar spojrzeń. Wydawało się, że to moment naszego największego triumfu, ale coś było nie tak.

Ashtar nagle osunął się na ziemię, nie można było go rozbudzić. Jeden po drugim, kolejni członkowie drużyny padali, jakby nagle stracili życie. Po próbie obrócenia ich twarze okazały się maskami, a pod każdą z nich kryła się twarz Tynana. To on sterował wszystkim.

Solaris poczuła na swoich nadgarstkach i kostkach sznurki marionetki, które zaciskały się coraz mocniej. Tynan śmiał się szyderczo, patrząc na nią z triumfem.

"Zagrałaś tak, jak chciałem," powiedział z zadowoleniem.